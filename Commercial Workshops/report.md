# Report

## Hodnocení ředmětu

K předmětu jsem se snažil přisupovat jako ke způsobu, jak zjisit něco o práci v jiných firmách, ne nutně hledat zaměstnání. To už mám a jak ze školy, tak z něj, už jsem dostal nějakou představu o tom, jak se má vést nějaký softwarový projekt, jak pracovat v týmu a podobně. Je to ale stále jen má představa a cítil jsem, že potřebuji ještě hodně rozšírit obzory - hledal jsem tedy informace zejména v oblastech práce s dalšími developery (mimo jiné příprava toolingu kolem projektu) a také obecně fungování projektů různých velikostí (od startupu až ke korporátům). V těchto ohledech předmět naplnil očekávání a jediná nevýhoda byla tedy současná situace kolem COVIDu - na jednu stranu nepochybuji o tom, že třeba poslední přednáška od Petra H. z firmy Google by asi jinak než po Zoomu proběhnout nemohla, takže to mělo určitě i výhody, ale občas byla interakce s přednášejícím byla limitována - "osobně" by asi padlo víc dotazů, i když třeba ne nutně ode mě, prezentující by viděl výrazy posluchačů a mohl lépe reagovat a podobně.
Nebál bych se tedy předmět doporučit dalším studentům, i když už třeba pracují.

## Individuální hodnocení

Některé informace se možná budou opakovat skrze hodnocení jednotlivých prezentujících, protože se jim poté jednotlivě rozesilá vždy odpovídající odstavec.

### Jirka Vejražka (Barclays)

Téma: Co dělá Red Team aneb hackněte si vlastní banku

Opinion: Povaha tématu možná byla pomyslnou střelou do nohy - když jde o cokoli, co se týká bezpečnosti, je strašně obtížné předat konkrétní informace a zkušenosti, protože jsou dost často pod nějakou ochranou. Teoreticky moc zajímavý talk, ale autor sám místy přiznal, že něco nemůže povědět, protože jde o tajemství. Cením to, jak moc prezentující i působil, že skutečně ví, o čem mluví, to není nutně pravidlem u expertů, a také fakt, že se snažil tlačit tu dříve popsanou hranici až k limitu, aby nám před co nejvíce o tom, co dělají nebo co zažili při práci. Příběhy z praxe jsou pro mě velké plus.

### Tomáš Herceg (RIGANTI)

Téma: Jak těžké je vyvíjet open-source framework

Opinion: U této prezentace jsem cenil její formu - šlo o tři prezentující, kteří si navzájem předávali slovo podle toho, čí oblast se probírala, ale zároveň šlo o dostatečně "malý projekt", že byli navzájem schopni se doplnit. Jako momentálně primárně dotnet vývojář jsem ocenil i samotný framework, ne jenom koncept práce na open-source projektu, ale přesně ta část o práci na open-source projektu je součastí něčeho, co trochu na bakalářském studiu chybí - dostane se nám spostu vědomostí v matematice a teoretické informatice, ale práce v týmu, princip open-source - to jsou všechno disciplíny, ve kterých se tolik vědomostí nepředává, proto jsem přednášku cenil.

### Tomáš Kvasnička (CDN77)

Téma: Od 700 Mbit/s k 70 Tbit/s za 7 let

Opinion: Očekával jsem hodně technickou, potenciálně i hardware orientovanou prezentaci a přiznám se, že jsem zvažoval tuto prezentaci přeskočit. Naštěstí jsem tak neudělal - moc se mi prezentace líbila a nenapadá mě, co bych na ní změnil, když dokázala nakonec zaujmout i mě. Protože nešlo nutně o mé primární zaměření, bral jsem ji jako příjemný bonus. Z mého pohledu byly věci dostatečně vysvětleny i někomu, kdo třeba v této oblasti má mezery (mně).

### Jan Široký a Jiří Helmich (Mews)

Disclaimer: Spolupracuji s touto firmou

Téma: Changing hospitality industry from Prague

Opinion: I přes fakt, že o této firmě vím spoustu věcí, byl jsem rád, že jsem prezentaci slyšel. Přišlo mi, že Jan s Jiřím byli ze všech prezentací nejlepší - mají tu výhodu, že tuto prezentaci nemají poprvé (dokonce ani vrámci tohoto předmětu), navíc jsou obecně dobře sehraní, téma prezentace bylo zajímavé a dalo něco nového i mně. Rozhodně jsem cenil zejména Jirku, protože se snažil ukázat i něco z pro matfyzáky dost vzdálené disciplíny - product managment.

### Jan Čurn (Apify)

Téma: Jak se buduje globální tech startup z Prahy

Opinion: O budování startupu jsem do teď věděl jenom "z vyprávění" v současném zaměstnaní - do firmy jsem přišel až ve fázi "scaleup" - jsem tedy rád za další příběh o tom, jak takový proces vypadá. Ano, určitě to je náročné, ale jak se prezentující (zdánlivě) snažil předat - není třeba se něčeho takového bát a je skoro dobré si něco takového vyzkoušet, ať už s vlastním nápadem nebo ve firmě kolem nápadu někoho jiného. Bylo zajímavé poslouchat příběh s cestou do USA - daleko víc si cením předávání vlastní zkušenosti než nějakého teoretického povidání, takže prezentace byla dost přínosná.

### Petr Hošek (Google)

Téma: Building a General Purpose Operating System from Scratch

Opinion: Google jako firma je velké lákadlo a prezentace nezklamala. Nejsem nějak extra zaměřený na operační systémy, takže téma jako takové mě nezaujalo, ale dozvídat se deatily z toolingu nějakého projektu v Googlu, jako třeba držení dokumentace v Markdown souborech někde blízko kódu, že používají kompletně izolované prostředí, když jde o vývoj, a další podobné koncepty, je pro mě k nezaplacení směrem k současnému zaměstnání. Ocenil bych tedy víc detailů tímto směrem, ale chápu, že zejména ve spojení s nedávným odhalením Fuchsia OS, byla mnohem zajímavější z pohledu Googlu udělat takové menší technické promo tohoto systému. Kromě dříve zmíněných detailů z vývoje rozhodně cením i sdílení osobní cesty, která vedla až do Googlu - k něčemu takovému se jen tak člověk nedostane.
