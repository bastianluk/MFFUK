Navrhněte úpravu vzhledu HTML stránky pomocí kaskádových stylů. Jako základ můžete použít libovolný HTML dokument (bez stylů), např. z předchozích úkolů. Jako řešení odevzdejte všechny soubory týkající se webu (tedy HTML, CSS, případně i obrázky, pokud jsou použity), přičemž soubory musí být v jednom adresáři (bez použití podadresářů).

Kaskádové styly uložte do samostatných souborů a přilinkujte je k HTML dokumentům. Nepoužívejte element <style> ani atribut style. Také nepoužívejte CSS pravidlo @import (ReCodEx jej nerozpoznává).

Estetická stránka použití stylů nebude hodnocena, avšak vaše řešení musí splňovat následující podmínky:

Načtěte vlastní font a použijte jej ve stránce. Pro zjednodušení kontroly použijte pro načtený font identifikátor myCustomFont.
Použijte přechody (transitions) pro vytvoření zajímavého vizuálního efektu. Efekt aktivujte při umístění kurzoru myši nad příslušný element.
Použijte vhodnou 3D transformaci (např. rotaci). Nezapomeňte nastavit perspektivu.
Použijte pseudo-třídu :target (v kombinaci s vhodnými odkazy) pro zvýraznění vybrané části stránky (např. pro výběr řádku tabulky).